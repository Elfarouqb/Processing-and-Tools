# Software Construction: Process and Tools
Welkom bij het vak Software Construction: Process and Tools van de opleiding Informatica aan de Hogeschool Rotterdam.

<br>

## Algemeen
Je komt als ontwikkelaar te werken in een klein team (max 4 studenten), waarbij je samen aan bestaande
(legacy) software in Python gaat werken op basis van de beschikbare casus. Gaandeweg dien je de
software te analyseren, in kaart te brengen, te testen en vervolgens te refactoren. Tegelijkertijd ga je een
CI/CD pipeline opzetten om gedurende het ontwikkeltraject altijd te blijven testen, loggen en monitoren. Als
alles goed gaat, breidt je de applicatie uit met extra functionaliteit.

<br>

## Workshops

### <a href="/Workshop - Requirements Specification/01_introduction.md">Workshop 1 - REST + Requirements Specifications</a>

In deze workshop gaan we kijken naar het opstellen van requirements. Wat zijn goede requirements en
waar moeten ze o.a. aan voldoen. Wat is REST en hoe werken API’s, een korte introductie en hoe je
requirements daarvoor opstelt. Aan de hand van voorbeelden ga je kijken naar hoe je o.a. requirements uit
bestaande software zou kunnen ontleden.

### <a href="/Workshop - GIT/01_introduction.md">Workshop 2 – Git</a>
In deze workshop gaan we kijken naar het gebruik van Git en GitHub. Welke termen worden er gebruikt en
waar dienen ze voor, wat is de normale gang van werken met Git en wat is het verschil met GitHub.
Gedurende de gehele cursus is Git de levensader van CI/CD en nu kijken we naar waarvoor, waarom en
hoe je het gebruikt.

### <a href="/Workshop - Software Testing/01_introduction.md">Workshop 3 - Software Testing</a>
In deze workshop gaan we kijken naar het testen van software. Wat test je wanneer, welke methoden zijn
er om te testen en waar moet je rekening mee houden. Welke tools kan je gebruiken en hoe gaat dit straks
helpen binnen onze CI/CD pipeline.

### Workshop 4 – Refactoring
In deze workshop gaan we kijken naar refactoring, wat is het, waar gebruik je het voor en hoe pas je het
toe? Hoe draagt refactoring bij aan het beter onderhoudbaar maken van je software en hoe kunnen we dit
op een bestaand project toepassen?

### Workshop 5 - CI/CD
In deze workshop gaan we kijken naar Continuous Integration (CI) en Continuous Development (CD), wat
wordt er mee bedoeld, waar gebruiken we het voor en wat is het verschil tussen Continuous Development
en Continuous Delivery. We kijken naar tools, instellingen en gaan een begin maken met de opzet.

### Workshop 6 - Operating Systems + Bash
In deze workshop gaan we kijken naar het gebruik van Bash en de kracht binnen CI/CD ervan. Hoe
verschillende Operating Systems van elkaar verschillen. Hoe je navigeer je tussen mappen, hoe je maak
je bestanden aan, hoe kan je bestanden verplaatsen en verwijderen en hoe stellen we rechten in.

### Workshop 7 – UML
In deze workshop gaan we dieper in op het gebruik en de kracht van UML als taal voor het visueel
weergeven van software of veranderingen in software. Wij kijken onder andere naar de volgende
onderdelen: Context diagram, ERD, Deployment diagram, Flowchart, State diagram, Swagger